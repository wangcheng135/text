序号：37598
名称：抵当丸
组成：水蛭20个（熬），虻虫20个（去翅足，熬），桃仁25个（去皮尖），大黄3两。
出处：《伤寒论》。
主治：伤寒有热，下焦蓄血，少腹满，小便自利者。
加减：None
功效：None
用法用量：每服1丸，以水1升，煮取7合服之。（日卒）时当下血，若不下者，更服。
制备方法：捣分4丸。
临床应用：1.蓄血证：有人病伤寒七八日，脉微而沉，身黄发狂，小腹胀满，脐下冷，小便利。予曰，仲景云太阳病身黄，脉沉结，小腹硬，小便不利者，为无血也；小便自利，其人如狂者，血证谛也。投以抵当丸，下黑血数升，狂止，得汗解。经云，血在上则忘，在下则狂。太阳膀胱，随经而蓄于膀胱，故脐下膨胀，由阑门渗入大肠，若大便黑者，此其症也。_x000D_
2.胁痛：虞恒德治一人，年四十余，因骑马跌仆，次年左胁胀痛，医与小柴胡汤，加草龙胆、青皮等药，不效。诊其脉，左手寸、尺皆弦数而涩，关脉芤而急数，右三部唯数而虚。虞曰：明是死血症（脉涩为血少，又云失血之后，脉必见芤；又曰关内逢芤则内痈作。论脉固属血病，然断之日死血，亦因跌仆胁胀痛故耶）。用抵当丸一剂，下黑血二升许。后以四物汤加减调理而安。_x000D_
3.经瘀腹痛：常熟鹿苑钱钦伯之妻，经停九月，腹中有块攻痛，自知非孕。医予三棱、莪术多剂，未应。当延陈葆厚先生诊，先生曰：三棱、莪术仅能治血结之初起者，及其已结，则力不胜矣。吾有药能治之，当予抵当汤丸三钱，开水送下。入夜，病者在床上反复爬行，腹痛不堪；天将旦，随大便下污物甚多，其色黄、白、红夹杂不一，痛乃大除。次日复诊，乃予加味四物汤，调理而愈。
各家论述：1.《伤寒贯珠集》：此条证治与前条大同，而变汤为丸，未详何谓？尝考其制，抵当丸中水蛭、虻虫减汤方三分之一，而所服之数，又居汤方十分之六，是缓急之分，不特在汤丸之故矣。此其人必有不可不攻，而又有不可峻攻之势，如身不发黄，或脉不沉结之类，仲景特未明言耳。有志之士，当不徒求之语言文字中也。_x000D_
2.《伤寒寻源》：同一抵当而变汤为丸，另有精义。经云：伤寒有热，少腹满，应小便不利，今反利者，为有血也，当下之，宜抵当丸。盖病从伤寒而得，寒生凝泣，血结必不易散，故煮而连滓服之，俾有形质相着得以逗留血所，并而逐之，以视汤之专取荡涤者，不同也。
用药禁忌：None
附注：None
