序号：32461
名称：扶阳助胃汤
组成：干姜（炮）1钱半，拣参1钱，草豆蔻仁1钱，甘草（炙）1钱，官桂1钱，白芍药1钱，陈皮5分，白术5分，吴茱萸5分，黑附子（炮，去皮）2钱，益智仁5分。
出处：《卫生宝鉴》卷十三。
主治：客寒犯胃，胃脘当心而痛。
加减：None
功效：None
用法用量：上（口父）咀，作1服。水3盏，加生姜3片，大枣两个，煎至1盏，去滓，食前温服。
制备方法：None
临床应用：胃脘痛：两浙江淮都漕运使崔君长男云卿，年二十有五，体本丰肥，奉养膏梁，时有热证。友人劝食寒凉物，及服寒凉药，于至元庚辰秋，病疟久不除，医以砒霜等物治之，新汲水送下，禁食热物，疟病不除，反添吐泻，脾胃复伤，中气愈虚，腹痛肠鸣，时复胃脘当心而痛，不任其苦。屡易医药，未尝有效，至冬还家，百般治疗而不愈，延至四月间，因劳役烦恼过度，前证大作，请予治之，具说其由。诊得脉弦细而微，手足稍冷，面色青黄而不泽，情思不乐，恶人烦冗，饮食减少，微饱则心下痞闷，呕吐酸水，发作疼痛，冷汗时出，气促闷乱不安，须人额相抵而坐，少时易之。予思《内经》云，中气不足，溲便为之变，肠为之苦鸣。下气不足，则为痿厥心冤。又曰，寒气客于肠胃之间，则卒然而痛，得炅则已。显者，热也，非甘辛大热之剂，则不能愈，遂制此方。三服大势皆去，痛减过半。至秋先灸中脘三七壮，以助胃气；次灸气海百余壮，生发元气，滋荣百脉。以还少丹服之，则喜饮食，添肌肉，润皮肤。明年春，灸三里二七壮，乃胃之合穴也，亦助胃气，又引气下行。春以芳香助脾，复以育气汤加白檀香平治之。戒以惩忿窒欲，慎言语，节饮食，一年而平复。
各家论述：1.《卫生宝鉴》：《内经》曰，寒淫于内，治以辛热，佐以苦温。附子、干姜大辛热，温中散寒，故以为君；草豆蔻仁、益智仁辛甘大热，治客寒犯胃为佐；脾不足者以甘补之，炙甘草甘温，白术、橘皮苦温，补脾养气；水挟木势，亦来侮土，故作急痛，桂辛热以退寒水，芍药味酸以泻木克土，吴茱萸苦热，泄厥气上逆于胸中，以为使也。_x000D_
2.《医方考》：附子、干姜、官桂、吴茱萸、草豆蔻、益智仁，辛热之品也，用之所以扶阳；邪之所凑，其气必虚，故用人参、白术、甘草甘温之品以助胃；用芍药者，取其味酸，能泻土中之木；用陈皮者，取其辛香，能利腹中之气。
用药禁忌：None
附注：扶阳益胃汤（《金匮翼》卷六）。
