序号：3380
名称：太一神精丹
组成：丹砂4两，曾青4两，雌黄4两，雄黄4两，磁石4两，金牙2两半。
出处：《千金》卷十二。
主治：客忤霍乱，腹痛胀满，尸疰恶风，癫狂鬼语，蛊毒妖魅，温疟，一切恶毒。
加减：None
功效：None
用法用量：治偏风，大风恶疾，癫痫历节等最良。服之法：平旦空腹服1丸，如黍米为度。其疟病积久，百方不愈，又加心腹胀满上气，身面脚等并肿垂死者，服1丸，吐即愈，亦有不吐愈者；若不吐复不愈者，更服1丸半；仍不愈者，后日增半丸，渐服无有不愈，气亦定，当吐出青黄白物；其因疟两胁下有癖块者，亦当消除；若心腹不胀满者，可与1丸，日日加之，以知为度，不必专须吐；亦可1丸即愈，勿并与服，亦可3日1服，皆须以意斟酌，量得其宜。或腹内有水，便即下者，勿怪。若患疟日近，精神健，亦可斟酌病人、药性，并与2丸作1丸，顿服之，皆至午后食，勿使冷，勿使热，豉浆粥任意食之。若病疟，盗汗虚弱者，日服1丸，吐即止。若患疟不汗，气复不流，脚冷者，服1丸；至3日若不汗，气复脚即暖有润汗，不至3日吐即止。若患疟无颜色者，服药后三日即有颜色，亦有须吐愈者，亦有服少许而愈者，亦有杀药强人服3-4丸，如觉药行者；凡人禀性不同，不可一概与之。但作黍米大服之为始，渐加，以知为度，药力验壮，勿并多服。若有患久不愈在床，羸瘦，并腹胀满及肿，或下痢者，多死，但与药救之，10人中或愈3-4人也。又一说，癥瘕积聚，服一刀圭，以饮浆水送之。治诸卒死，中恶客忤，霍乱，腹满体滞，五尸疰，恶风疰忤大病，相易死亡灭门，狂癫鬼语，已死气绝，心上微暖者，扶起其头，以物校开口，不可开，琢去两齿，以浆饮送药，药下即活。诸久病者，日服刀圭，覆令汗，汗出即愈。不愈者，不过再服。亦有不汗而愈，复有不汗不愈者，服如上法加半刀圭，以愈为度。常以绛囊带九刀圭散，男左女右，小儿系头上，辟瘴毒恶时气、射公小儿患，可以苦酒和之，涂方寸纸上，著儿心腹上，令药在上治之。亦有己死者，冬2日，夏1日，与此药服，得药下便活；若不得入腹，不活。若加金牙、磁石者，服至5服内，必令人吐逆下利。过此即自定，其药如小豆大为始，从此渐小，不得更大。大风恶癞，可20服。偏风历节，诸恶风癫病等，可20服。自余诸恶病者，皆只1-2服，量人轻重强弱，不得多与。若欲解杀药，但烂煮食肥猪肉。服此药后，小应头痛身热1-2日来，大不能得食味，后自渐渐得气味，5日后便能食。若贪食过多者，宜节之。若服药下闷乱，可煮木防己汤服之即定。
制备方法：上药治下筛。惟丹砂、雌黄、雄黄3味以碱醋浸之，曾青用好酒铜器中渍，纸密封之，日中晒之百日，经忧急5日亦得，无日以火暖之讫，各研令如细粉，以碱醋拌，使干湿得所，纳土釜中，以六一泥固济，勿令泄气，干，然后安铁环施脚高1尺5寸，置釜上，以渐放火，无问软硬炭等皆得。初放火，取熟两秤炭，各长4寸，置于釜上，待3分2分尽，即益。如此三度，尽用熟火，然后用益生炭，其过三上熟火以外，皆须加火渐多，及至一伏时，其火已欲近釜，即便满，其釜下益炭，经两度即罢，火尽极冷，然后出之。其药精飞化凝着釜上，五色者上，三色者次，一色者下。虽无五色，但色光明皎洁如雪，最佳。若飞上不尽，更令与火如前。以雄鸡翼扫取，或多或少不定，研如枣膏为丸，如黍米大。
临床应用：None
各家论述：《千金方衍义》：此方纯用石药，专为辟除邪毒而设。方中丹砂，统治身中五脏百病，养精神，安魂魄，益气明目，杀精魅，久服通神明；曾青主风痹，利关节，通九窍，破癥瘕积聚；雄黄杀精物，恶鬼邪气，百虫蛊毒；雌黄治恶疮毒虫，身痒邪气；磁石疗周痹，风湿关节中痛，不可持物；金牙辟鬼疰蛊毒，筋骨挛急腰脚不遂。上五味皆《本经》主治。金牙乃《别录》与甄权所主，但曾青殊不易得。详六一泥下有昆仑碌可代曾青之说。昆仑碌即是石碌，产广西昆仑山者佳，故名。与空、曾二青同。出铜穴相挟带出。苏颂言吐风痰甚效，功用可代曾青。载考金牙，专主鬼疠，蛊毒，尸疰，风痹，故大小金牙散、大小金牙酒咸以名方，而真赝莫辨，予拟消石代之。消石，《本经》治百病，除寒热邪气，六腑积聚，固结留癖，能化七十二种石，其纯阳辟除阴毒之性，不在金牙之下。用以治方下诸病绰有余裕，药虽异而功不殊也。
用药禁忌：勿并多服，特慎油面、鱼、肉、蒜，当清净服之。
附注：太一神精丸(《圣济总录》卷一七七)。作土釜法：取两个瓦盆，各受二大斗许，以甘土涂其内，令极干。又一法：作一瓦釜，作一熟铁釜，各受九升，瓦在上，铁在下，其状大小随药多少，不必依此说。作六一泥法：赤石脂、牡蛎、滑石、礜石、黄矾、蚯蚓屎、卤土各二两。上取碱醋，以足为度。若无卤土，以盐代之。先作甘土泥，以泥各别裹前黄矾等五种，作团裹之，勿令泄气，以火烧周三日最好，一日亦得。出火破团取药，各捣碎，绢筛，然后与蚯蚓屎、卤土等分，以醋和之如稠粥。既得好醋，可用二分醋一分水和用，取前瓦盆以此泥涂之，曾青如蚯蚓屎、如黄连佳，世少此者，好昆仑碌亦得瘥病。丹砂亦鲜，粟砂亦得。旧不用磁石、金牙，今加之。本方方名，《普济方》引作“太乙神精丹”。
