序号：29491
名称：附子理中汤
组成：大附子（炮，去皮脐）、人参、干姜（炮）、甘草（炙）、白术各等分。
出处：《三因》卷二。
主治：脾胃虚寒，腹痛食少，泄利呕逆，口噤肢厥，以及寒厥痼冷，霍乱脏毒，阴斑瘴毒，喉肿疮疡，口舌生疮，脉沉迟或沉细；并治阴盛格阳，发热烦躁。
加减：None
功效：补虚回阳，温中散寒。
用法用量：每服4大钱，水1盏半，煎至7分，去滓服，不拘时候。口噤则斡开灌之。
制备方法：上锉散。
临床应用：1.中寒：开庆己未年七月间，裕齐马观文夫人曹氏，病气弱倦怠，四肢厥冷，恶寒自汗，不进饮食。一医作伏暑治之，投暑药。一医作虚寒治之，投热药，无效。召仆诊之，六脉虽弱，而关脉差甚。裕齐问曰：此何证也。仆答曰：以脉观之，六脉虽弱，而关独甚，此中焦寒也。中焦者脾也。脾胃既寒，非特但有是证，必有腹痛吐泻之证。今四肢厥冷，四肢属脾，是脾胃虚寒无可疑者。答云未见有腹痛吐泻之证。当用何药治之。仆答曰：宜用附子理中汤。未服药间，旋即腹痛而泻，莫不神之！即治此药，一投而愈。_x000D_
2.内伤转疟：袁继明素有房劳内伤，偶因小感，自煎姜葱汤表汗，因而发热，三日变成疟疾。余诊其脉豁大空虚，且寒不成寒，热不成热，气急神扬，知为元阳衰脱之候。因谓其父日：令郎光景，窃虑来日疟至，大汗不止，难于救药。倘信吾言，今晚急用人参二两，煎浓汤预服防危。渠父不以为意。次日五鼓时，病者精神更觉恍惚，扣门请救，及觅参至，疟已先发矣！余甚徬徨，恐以人参补住疟邪，加救急无益也。只得姑俟疟热稍退，方与服之，服时已汗出粘濡，顷之果然大汗不止，昏不知人，口流白沫，灌药难入，直至日暮，白沫转从大孔遗出。余喜曰：白沫下行可无恐矣。但内虚肠滑，独参不能胜任。急以附子理中汤，连进四小剂，人事方苏能言，但对面谈事不清。门外有探病客至，渠忽先知，家人惊心为崇。余曰：此正神魂之离舍耳！吾以独参及附子理中驷马之力追人，尚在半返未返之界，以故能知宅外之事。再与前药，二剂而安。_x000D_
3.痢疾：陈三农治一妇，久痢不止，口干发热，饮食不进，犹服香连等药，完谷不化，尚谓邪热不杀谷，欲进芩、连，数日不食，势正危迫，诊之脉大而数，按之极微，询之小便仍利，腹痛喜手按，此火衰不能生土，内真寒而外假热也。小便利则不热可知，腹喜按则虚寒立辨，亟进附子理中汤，待冷，与服一剂而痛止，连服数剂而愈。_x000D_
4.腹痛：李北川仲夏患腹痛吐泻，两手足扪之则热，按之则冷，其脉轻诊则浮大，重诊则微细，此阴寒之证也，急服附子理中汤，不应仍服，至四剂而愈。_x000D_
5.阴证伤寒：刘铭彝，年二十八岁，天台县知县。腊月二十八日，去西乡白坭坦，返回即伤阴寒。恶寒甚剧，战慄动摇，烘以烈火，顷刻不离，舌苔边中黑而滑，脉沉而紧。沉紧为寒伤于里，伤寒所谓无热恶寒者，发于阴也。初服麻黄汤不应，继用附子理中汤加味，温下理中以祛寒。高丽参一钱、炒白术二钱、淡附片一钱半、炒川姜一钱、炙甘草一钱、葱白九枚、生姜二钱。服一剂，即遍身大汗，寒邪悉退而愈。
各家论述：《医方考》：人参、甘草、白术之甘温，所以补虚；干姜、附子之辛热，所以回阳。
用药禁忌：None
附注：理中汤（《医方类聚》卷五十八引《澹寮》）、附子补中汤（《准绳·类方》卷六）、参附理中汤（《医略六书》卷二十六）。
